żeby odpalić aplikację należy sobie poinstalować kilka rzeczy w terminalu 
- kivy
- openai
Przy czym do oopenai należy sobie wygenerować własny klucz API ze strony open ai bo nasz jest jakiś prywatny


Eksperymentowanie na imprezie? Samemu w domu? Z przyjaciółmi w lesie? Wiele osób lubi próbować nowych doświadczeń z pomocą substancji odurzających, które mogą być zażywane zarówno w sposób kontrolowany, jak i spontanicznie. Jednak bez względu na to, narkotyki i alkohol zawsze mogą powodować niepożądane skutki, które są niebezpieczne dla zdrowia lub nawet życia.
Aplikacja DUHA (Drug Use Help App) ma na celu pomaganie osobom, które podczas odurzenia doświadczają sytuacji kryzysowej – złego stanu psychofizycznego (bad tripa) i wspieranie ich poprzez dawanie bezpośrednich porad, jak zmniejszyć negatywne skutki złej fazy. Działanie aplikacji bazuje na chatbotcie wykorzystującym model GPT i służącym do generowania odpowiedzi na dane wprowadzane przez użytkownika. Aby zwiększyć jakość wsparcia, na samym początku użytkowania DUHA przeprowadza kompleksowy wywiad dotyczący podstawowych informacji, takich jak wiek, waga, wzrost i zażywane leki. Wywiad posiada również pytania na temat częstotliwości zażywania używek oraz preferowanych sposobów relaksacji. Podczas przeżywania złej fazy, użytkownik może wprowadzić do aplikacji informacje na temat rodzaju zażytej substancji, jej dawki, warunków, w jakich się on znajduje oraz samopoczucia fizycznego i emocjonalnego. Dzięki zebranym danym, DUHA generuje propozycje czynności, które mogłyby zapobiec sytuacji kryzysowej. Na pomoc składa się sugestia wykonania czynności uspokajającej, która jest dopasowana do preferencji użytkownika i warunków otoczenia (np. zmiana miejsca na cichsze).
Z funkcjonalności aplikacji, która nie została całkowicie zaimplementowana do programu jest generowanie tekstu, który prymowałby pozytywne myśli na podstawie określonej przez użytkownika strefy “safe space”, czy opisania swojego ulubionego miejsca, najbardziej zaufanej osoby i przyjemnych wspomnień. Badania nad primingiem afektywnym pokazują, że słowa, które mają dla nas personalnie pozytywne znaczenie emocjonalne, torują i wzmacniają przetwarzanie innej informacji pozytywnej. Czytanie tekstu bazującego na indywidualnie zdefiniowanych przyjemnych bodźcach pozwala zmniejszyć działanie negatywnych myśli podczas sytuacji kryzysowej. Poza tym nie udało się wprowadzić wyświetlanego poradnika ze wskazówkami wykonywania ćwiczeń relaksujących.
Dalsze możliwości rozwoju aplikacji mogą dotyczyć zwiększenia jej mobilności, np. poprzez sparowanie jej z urządzeniami typu smartwatch, które mogą przesyłać informacje na temat parametrów fizjologicznych użytkownika- ciśnienia krwi, potliwości skóry czy temperatury ciała, co pomogłoby w dokładniejszym określeniu stanu użytkownika. Innym ulepszeniem byłoby dodanie opcji rozpoznawania i generatora mowy, która zwiększyłaby łatwość użycia DUHA. 
Zastosowanie aplikacji w kognitywistyce polega na badaniu, monitorowaniu i rejestrowaniu reakcji pacjenta na różne bodźce, które mogą wywołać trudne doświadczenia i negatywne emocje (takie jak dźwięki, obrazy czy zapachy). Te dane mogą zostać wykorzystane do lepszego zrozumienia procesów poznawczych związanych z negatywnymi doświadczeniami i opracowania bardziej skutecznych metod terapeutycznych, polegających na zmianie niepożądanych wzorców zachowania i myślenia.
